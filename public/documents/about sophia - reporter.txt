እንደ ሮቦት ዋነኛው አገልግሎቴ ውስብስብ የሆኑ የቴክኖሎጂ ውጤቶችንና አሠራሮችን ለሰዎች አረዳድ ቀላል ማድረግ ነው፤›› በማለት በአማርኛ የተናገረችው፣ ሚያዝያ 2 ቀን 2016 ዓ.ም. በሳይንስ ሙዚየም ለዕይታ የበቃችው ደስታ ሮቦት ናት፡፡
የኢትዮጵያ አርቲፊሻል ኢንተለጀንስ ኢንስቲትዩት በማኅበራዊ ትስስር ገጹ እንደገለጸው፣ ደስታ የሚል መጠሪያ ያላት ሮቦት በኢትዮጵያ አርቲፊሻል ኢንተለጀንስ ኢንስቲትዩት፣ በኢትዮ ቴሌኮም፣ አይኮግላብና ራይድ ቴክኖሎጂስ ትብብር በሳይንስ ሙዚየም ለሕዝብ ዕይታ ቀርባ በርካቶች ተመልክተዋታል፡፡
ዝግጅቱ በሮቦቲክስ ዘርፍ ዓለም የደረሰበትን የዕድገት ደረጃ ከማሳየት ባለፈ ወጣቶች ለዘርፉ ያላቸውን ዝንባሌ ለማነቃቃት ያለመ ነው ብሏል ተቋሙ፡፡